Nel 2006, la Provincia di Firenze ha avviato un progetto per il Green Public Procurement con i seguenti obiettivi: fornire ai funzionari dell'Ufficio acquisti e dell'Ufficio ambiente e a quelli di tutti gli enti locali competenze pratiche e conoscenze più approfondite sulle norme per la scrittura di bandi con criteri ecologici; scrivere capitolati standard per l'acquisto di beni e servizi per il Comune e per gli altri enti pubblici interessati; orientare la produzione di beni su prodotti sostenibili e compatibili con l'ambiente; fornire consulenza ad imprese e operatori pubblici tramite un apposito sportello informativo e un sito web; sostenere accordi volontari tra enti locali per l'adozione di procedure d'acquisto più sostenibili.																	