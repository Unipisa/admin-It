La Provincia di Firenze ha avviato nel 2006 un progetto specifico per il Green Public Procurement con i seguenti obiettivi: fornire conoscenze approfondite sul contesto normativo e competenze pratiche per la stesura di bandi con criteri ecologici ai funzionari degli Enti locali, in particolare a quelli impegnati negli Uffici acquisti e negli Uffici Ambiente; redigere capitolati standard per acquisizione di beni e servizi da mettere a disposizione dei Comuni e degli altri soggetti pubblici interessati; orientare la produzione dei beni, indirizzando la scelta su prodotti sostenibili ed ecocompatibili; fornire consulenza ad operatori pubblici e delle imprese attraverso un apposito sportello informativo e un sito web; favorire e supportare accordi volontari fra Enti locali per lâ€™adozione di procedure di acquisto sostenibili. 

