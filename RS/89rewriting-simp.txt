In applicazione dei principi di equa distribuzione e compensazione, sono imposti ai nuovi interventi di costruzione e ristrutturazione urbanistica obblighi specifici come la cessione e/o la realizzazione di dotazioni territoriali, quali ad esempio: la residenza sociale, le attrezzature collettive o scolastiche, la viabilità, le aree verdi (in aggiunta agli standard richiesti dal d.m 1444/1968). Lo scopo finale è realizzare una struttura urbana che raggiunga gli obiettivi di qualità funzionale fissati dal Regolamento Urbanistico (R.U.) e dal Piano strutturale. 