La Provincia di Pistoia eccepisce anche l'inammissibilità del ricorso per nullità della procura alle liti rilasciata dai cittadini ricorrenti in quanto apposta, a differenza di quella dell'associazione attrice, su appositi fogli aggiunti e spillati all'atto introduttivo del giudizio, in difformità della previsione contenuta nell'art. 83 c.p.c. e ciò in quanto, in tal caso non vi sarebbe certezza in ordine alla anteriorità del conferimento del mandato rispetto alla notifica dell'atto di resistenza o di impugnazione (cfr. Cass. civ., sez. iii, 14 marzo 2006, n. 5443).
