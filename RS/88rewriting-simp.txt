Un sistema di welfare integrato è incentrato su principi di universalità, sussidiarietà, partecipazione e programmazione, ed è finalizzato al mantenimento e al raggiungimento della "salute" attraverso una valutazione professionale dei bisogni e attraverso percorsi di assistenza personalizzati. All'interno di questa visione, per affrontare gli effetti sociali dell'invecchiamento medio della popolazione, la regione si pone l'obiettivo di rispondere in maniera adeguata al problema degli anziani non autosufficienti, attraverso la diffusione di nuove forme di intervento e di assistenza per le persone non autosufficienti. 