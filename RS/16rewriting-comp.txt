Gli interventi di attrezzatura delle singole spiagge si attuano a seguito dell’approvazione di un progetto specifico riguardante ciascuna spiaggia, come definite al precedente comma 7, da presentarsi in unica soluzione, secondo le modalità disciplinate dal precedente articolo 4; il nulla osta dell’Ente parco, unitamente all’atto urbanistico edilizio di competenza del Comune, legittimerà il posizionamento delle attrezzature per ciascuna stagione estiva, per tutta la durata del presente piano di gestione, fermo restando l’obbligo della loro rimozione al termine di ogni stagione e della loro nuova installazione per la stagione successiva dietro semplice comunicazione, nel rispetto del progetto approvato; l’eventuale mutamento delle condizioni morfologiche ed ambientali, potrà consentire all’Ente Parco di apportare modifiche al progetto approvato, nel rispetto dei principi del contraddittorio, al fine di tutelare il vicino ambiente dunale.

