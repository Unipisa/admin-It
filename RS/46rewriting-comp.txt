Nelle aree a campeggio, come definite dalla cartografia del piano di gestione, sono consentiti gli interventi disciplinati dalla normativa regionale vigente in materia (con riferimento alla Legge regionale 42/2000 “Testo unico in materia di turismo” ed al relativo regolamento di attuazione emanato con Decreto del Presidente della Giunta regionale 23.04.2001 n. 18), con la precisazione che eventuali attrezzature per lo svolgimento di attività sportive sono destinate alle sole finalità di ricreazione e svago dei clienti della struttura e non costituiscono “zona sportiva” ai sensi del successivo articolo 14; in assenza di specifiche disposizioni legislative regionali, sulle strutture, arredi e manufatti esistenti nell’area campeggio sono ammessi interventi fino alla categoria della manutenzione straordinaria, come disciplinato dalla lettera “e” del precedente articolo 8.