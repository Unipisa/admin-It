Per le raccolte differenziate sono stati posti diversi obiettivi, soprattutto per quella parte di rifiuti che può essere effettivamente riutilizzata, riciclata o recuperata (come carta, organico, verde, vetro, alluminio, plastica e metalli) e per quei rifiuti la cui scorretta gestione potrebbe provocare danni ambientali (come batterie, pile, farmaci, frigoriferi, pneumatici, oli usati). Per i rifiuti indifferenziati è previsto un nuovo processo tecnologico, in cui impianti dedicati selezioneranno e separeranno ulteriormente i rifiuti in: una parte di organico che deriva dal trattamento dell'umido negli impianti, una parte di scarti e materiali metallici e una parte di rifiuti combustibili composta da materiali di cellulosa, legno, plastica e simili, ancora presenti nei rifiuti indifferenziati.