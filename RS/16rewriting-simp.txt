Le spiagge saranno attrezzate solo dopo l'approvazione di un progetto specifico per ogni spiaggia come stabilito al comma 7 e secondo le modalità espresse al precedente articolo 4. Il nulla osta dell'Ente Parco, insieme all'atto urbanistico edilizio del Comune, autorizzeranno il posizionamento delle attrezzature durante tutte le stagioni estive coperte dal presente piano di gestione, con l'obbligo di rimuovere le attrezzature al termine di ogni stagione e di installarle nuovamente nella stagione successiva. Le installazioni successive dovranno comunque rispettare il progetto iniziale e dovranno essere comunicate. Nel rispetto dei principi del contraddittorio, l'Ente Parco potrà modificare il progetto approvato nel caso di cambiamenti nell'aspetto e nelle condizioni ambientali della spiaggia, per tutelare le dune vicine.