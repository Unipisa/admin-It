Come noto, si sono in sostanza imposti ambiziosi obiettivi per le raccolte differenziate, in particolare per quelle frazioni che consentano un effettivo riuso, riciclo o recupero di materia (carta, frazione organica e verde, vetro, alluminio, metalli, plastiche), oppure per quelle la cui non corretta gestione potrebbe provocare un alto carico ambientale (es. batterie, pile, farmaci, frigoriferi, pneumatici, olii usati..); quindi, per la frazione indifferenziata si è previsto lo sviluppo di un processo tecnologico che veda un’ulteriore selezione, da effettuarsi presso impianti dedicati, con l’ottenimento di flussi distinti quali: una frazione organica stabilizzata derivante dal trattamento dell’umido da selezione impiantistica, un flusso di scarti e di materiali metallici, e, infine, una frazione combustibile essenzialmente composta da materiali cellulosici, lignei, plastici ed affini, ancora presenti nei rifiuti indifferenziati. 