La domanda di abitabilità o agibilità dell'immobile deve essere presentata all'Ufficio Tecnico Comunale. Alla domanda va allegato il certificato di collaudo delle opere edili. Se necessario, va allegata anche la dichiarazione dell'iscrizione dell'immobile al catasto (certificata dall'Ufficio del Catasto) e la dichiarazione del direttore dei lavori che attesti sotto la propria responsabilità: che quanto realizzato sia conforme al progetto approvato; che i muri siano asciugati; che l'ambiente sia salutare (d.p.r. 22 aprile 1994, n. 425). 