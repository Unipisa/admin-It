La Corte Costituzionale, pur dichiarando inammissibili i ricorsi proposti dalle Regioni per difetto di legittimazione dei ricorrenti, ha comunque dichiarato l'incostituzionalità dell'art. 4 del Dl. n. 138/11, sia nel testo originario che in quello risultante dalle successive modificazioni, in quanto riproducente la stessa disciplina in materia di "servizi pubblici locali a rilevanza economica" senza modificare, "né i principi ispiratori della complessiva disciplina normativa preesistente né i contenuti normativi essenziali dei singoli precetti, in palese contrasto, quindi, con l'intento perseguito mediante il referendum abrogativo".
