Nei casi in cui è necessario riorganizzare la rete di assistenza sanitaria, le regioni possono trasferire il personale sanitario dipendente di un'azienda ad un'altra situata nella regione, anche al di fuori della stessa provincia (secondo l'art. 15 del decreto-legge n. 95 del 6/07/12, modificato dalla legge n. 135 del 7/08/12). Il trasferimento avviene se è stata precedentemente accertata la disponibilità di posti nelle aziende per effetto della riorganizzazione stessa e se sono state consultate le organizzazioni sindacali che firmano i contratti nazionali collettivi del lavoro (art. 30 del decreto legislativo n.165 del 30/03/01).