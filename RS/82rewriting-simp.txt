Nella progettazione devono essere adottate soluzioni con la massima utilità e il minimo costo, evidenziando tutte le caratteristiche tipiche della rete. In modo particolare, devono essere evidenziate: la quantità e la qualità dei liquidi nei condotti; il calcolo per il dimensionamento; le caratteristiche dei materiali utilizzati e del tracciato; le pendenze; le opere speciali; la posizione dei singoli pozzetti di ispezione, che devono essere posti ad ogni cambiamento di direzione e, nei tratti rettilinei, ad una distanza massima di 50 m uno dall'altro.