Il ritrovamento è coerente con le molte documentazioni che hanno riguardato le Vie Falzarego, Maglias, Montello, Oslavia, De Magistris, Zara, viale Merello incrocio con il Corso/Convento dell'Annunziata e viale Trento numeri 00 e 00. Queste ultime documentazioni sono relative ad un santuario ellenistico di divinità salutare a cui si associa una mano votiva in terracotta con iscrizione neo punica dedicata a Eshmun, e un'iscrizione relativa ad un luogo di culto. Il limite sud occidentale del colle combacerebbe con le sporgenze di calcare riconoscibili nel bordo roccioso in direzione del Mercato di via Pola.
